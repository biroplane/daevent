---
id: 189
title: '35 idee per trovare il vostro tema di matrimonio perfetto, soprattutto se vi sposate in Puglia!!'
# subtitle: ''
# occhiello: ''
author:
  - id: 1
    name: DaeventPuglia
date: 2022-11-26T09:25:55

# location:
#   
#   
#   - id: null
#     name: null
#     slug: null
#   
modified: 2023-07-15T10:59:31
slug: 35-idee-tema-matrimonio-perfetto
type: post
featured: false
format: standard
preview: '  '
category:
  - name: Trend matrimoni Puglia
    slug: trend-matrimoni-puglia
featured_image: 
  - id: 244
    title: tamburelli
    src: https://www.daeventpuglia.it/wp-content/uploads/2020/05/tamburelli-300x113.jpg
    thumbnail: https://www.daeventpuglia.it/wp-content/uploads/2020/05/tamburelli-150x150.jpg

---

Visto che da oltre 20 anni… trascorriamo molte delle nostre giornate a diretto contatto con gli sposi, in ogni parte della Puglia, sappiamo quanto possano rivelarsi utili un po’ di **spunti di immaginazione e idee su come trovare il tema di matrimonio giusto per la vostra festa**.

Attenzione: questo articolo non vuol essere la guida galattica alle idee per il tema di **matrimonio più cool per il 2023**, o già per il **2024** o magari… per un **2025 Odissea nello Spazio** (perché tanto fra poco ci si potrà sposare anche lì, vero?). Ma solo un pratico strumento per arrivare con più facilità all’idea giusta, cioè proprio quella fatta apposta per voi. In altre parole, ci piace l’idea che, dopo averlo letto, non potrete più dire: a questo non avevamo proprio pensato!! Ok?

### Una domanda prima di tutto: ma perché il matrimonio deve avere un tema?

La risposta più semplice è:

1.  perché anche **il matrimonio è una festa** e solitamente le feste sono caratterizzate da **uno stile, un’idea, un leitmotiv** (termine volutamente “ricercato” che risale al teatro di Wagner, che con leitmotiv indicava i temi musicali che tornano con più o meno variazioni tra un atto e l’altro, come poi si è fatto per le colonne sonore dei film, oh oh… ecco un primo possibile tema, ma, aspettate, che ne parliamo tra un po’);
2.  l’altra ragione è che siamo certi vi piacerebbe organizzare una festa **indimenticabile** e quindi **come si fa a renderla tale senza una buona idea sul tema** che la caratterizzerà?

E ora la domanda ancora più importante: da cosa viene fuori l’idea per il tema del matrimonio?
----------------------------------------------------------------------------------------------

Qui siamo all’arcano se “nasce prima l’uovo o la gallina”. Ebbene sì: a volte **nasce prima il tema e poi il matrimonio**, altre volte avviene il contrario. Ma va bene in entrambi i modi, purché la festa sia… appunto in tema!!

Quindi ecco un po’ di strade che portano a **sviluppare buone idee sul possibile tema** che contraddistinguerà il vostro matrimonio:

*   la **storia legata all’incontro** degli sposi o a un **avvenimento in particolare nella vostra vita**;
*   **una passione o un interesse in comune**;
*   una **caratteristica particolare della cultura o delle tradizioni di provenienza**, oppure in cui ci si sta proiettando (es. un’attività artigianale, la vita nei campi oppure magari la tecnologia più avanzata e iper moderna!!);
*   la scelta (specie se già fatta) di una **location in particolare** e quindi un’idea che in parte è insita nella stessa e in parte può essere creata ad hoc per l’evento.

A cosa servono, a livello pratico, queste idee sul tema del matrimonio?
-----------------------------------------------------------------------

Le applicazioni più comuni del tema scelto per il matrimonio interessano in particolare:

*   lo **stile per l’invito e le partecipazioni**;
*   il **tableau mariage** e quindi i **nomi per ciascuno dei tavoli del matrimonio**;
*   eventuale **personalizzazione stilistica della location**;
*   potrebbero anche influenzare (anche solo modificandone i nomi delle portate o lo stile grafico e visivo) il **menu stesso delle nozze**.

Poi, ovviamente, dal tema in sé potranno scaturire **altre possibili applicazioni**, ad esempio per la **playlist musicale** sia d’ascolto che per il ballo, così come per altri **momenti speciali della festa**…

Classici, di tendenza e totalmente originali: ecco possibili temi per il vostro matrimonio
------------------------------------------------------------------------------------------

In questa tabella, dividendoli appunto fra classici, di tendenza e totalmente originali, potete vedere i possibili temi per matrimonio di cui questo articolo vi darà qualche ulteriore spunto.

### TABELLA TEMI PER TABLEAU MARIAGE E NON SOLO

Classici

Tendenza

Originali

Amore  
Arte  
Cinema  
Fiori  
Libri  
Musica  
Romantico  
Viaggi  
Vino

Cioccolato  
Circo  
Country  
Disney  
Fantasy  
Pianeti, stelle e spazio  
Pietre preziose e minerali  
Rock  
Sentimenti  
Serie Tv  
Spiaggia  
Storytelling  
Vintage

Aromi e profumi  
Colore  
Dolcezza  
Esotico  
Filosofia  
Fumetto  
Hobby  
Natura  
October fest (birra)  
Professione  
Proverbi  
Social media o web 3.0  
Sport & fitness

DJ
--

divertirsi con eleganza

### [Approfondisci](https://www.daeventpuglia.it/portfolio-items/dj-per-matrimoni-in-puglia/)

Gruppi Live
-----------

piccole e grandi formazioni, voci black

### [Approfondisci](https://www.daeventpuglia.it/portfolio-items/gruppi-musicali-per-matrimonio/)

Violino, Sax & Showman
----------------------

per un evento esclusivo

### [Approfondisci](https://www.daeventpuglia.it/categoria_portfolio/intrattenimento-musicale/)

Vocalist
--------

qui, le migliori voice performers

### [Approfondisci](https://www.daeventpuglia.it/portfolio-items/vocalist-e-cantanti-per-matrimoni/)

Percussionisti e Spettacoli
---------------------------

stupisci i tuoi ospiti

### [Approfondisci](https://www.daeventpuglia.it/categoria_portfolio/danze-dal-mondo/)

Animazione
----------

balli di gruppo e danze dal mondo

[Approfondisci](https://www.daeventpuglia.it/portfolio-items/proposte-animazione-balli-di-gruppo-matrimonio/)

Idee tema matrimonio: A come Amore!!!
-------------------------------------

Dite che è troppo banale scegliere l’Amore fra tutte le possibili idee di tema per il vostro matrimonio? Vi rispondiamo che, in questi anni, abbiamo visto – sul tema – **incredibili applicazioni e “variazioni sul tema”** quali:

*   Amore attraverso la **dedica dei tavoli a coppie famose della vita reale** (es. attori e registi, musicisti, personaggi dello sport o della Tv, scienziati e altre figure di spicco);
*   l’Amore (e quindi le coppie celebri) nel **mito, nella poesia, nella letteratura, nel cinema, nella Bibbia** (da Adamo ed Eva a Giuseppe e Maria!!), ma anche **nei cartoni animati** e chi più ne ha (di invitati…) più ne metta.

Aromi e profumi come tema di matrimonio
---------------------------------------

Che ne dite di questa idea di tema? Può trattarsi di **aromi e profumi tipici della Puglia**, ma anche di nomi di **profumi celebri**, oppure di **connotare ogni spazio della festa con un aroma e/o un profumo in particolare**!! Lo spunto ve l’abbiamo dato, ora tocca a voi continuare a inventare…

Matrimonio ispirato all’arte
----------------------------

Qui magari direte: facile!! Oppure: vabbè, troppo abusato. In realtà le idee collegate a questo possibile tema di matrimonio possono portarvi molto lontano, ad esempio a scoprire (o riscoprire) un **singolo artista legato in modo particolare al vostro territorio**, magari con spettacolari **videoproiezioni delle sue opere** per connotare gli spazi in modo davvero unico e originale.

Oppure potete selezionare un certo numero di **quadri famosi** o di **artisti che amate** particolarmente. Ma arte è anche tante diverse **correnti artistiche**, per cui potreste avere un **matrimonio totalmente pop art**, oppure un singolo momento della festa **barocco**, un altro **impressionistico** e magari un **aperitivo dadaista**, ecc ecc… (Continuate voi!!)

Tema matrimonio cinema o film
-----------------------------

Anche in questo caso, proprio come per l’arte, le possibilità sono praticamente infinite: da **nomi di film a cui siete particolarmente legati**, all’esaltazione e **citazione specifica di personaggi di film per voi mitici**, oppure (anche come spunto per decorare la location) **i baci più romantici della filmografia di tutti i tempi**, oppure **tavoli dedicati ciascuno a un regista cult**, o… volete citare qualcuno dei **film con scene di matrimoni girati in Puglia negli ultimi 20 anni**? [**Allora li trovate già qui**](https://www.daeventpuglia.it/puglia-best-destination-wedding-in-italia/#film-matrimonio-puglia)!!

Troppo scontato o prevedibile? Ecco ancora un altro ingrediente davvero originale: fornite fotocamere e telecamere agli ospiti, affinché possano sentirsi veri e propri registi o attori di Hollywood! Ecco un’esperienza di Danny Dj riguardo a questo tipo di idea per un tema matrimoniale.

> “Insieme agli sposi abbiamo selezionato tra colonne sonore memorabili, che accompagnassero i momenti più importanti: l’ingresso in sala, la torta nuziale e il brindisi.”

![Tema matrimonio cioccolato](https://www.daeventpuglia.it/wp-content/uploads/2020/05/Tema-matrimonio-cioccolato.jpg "Tema matrimonio cioccolato")

### Matrimonio a tema Cioccolato (se non si svolge in piena estate!!)

Tra le idee che potrebbero davvero rendere “da favola” una festa di matrimonio nei mesi invernali o comunque finché la temperatura lo consenta, è quella di **mettere al centro il cioccolato in tutto il suo gusto, profumo e splendore**, quindi anche – ad esempio – farlo man mano scoprire in tanti possibili modi, a partire dagli incredibili e **diversissimi aromi delle fave di cacao tostate**, magari provenienti [dai posti più diversi della terra](https://www.mokao.it)!!

Matrimonio a tema Circo
-----------------------

Anche se, chiaramente, un party di matrimonio non sarebbe forse il momento più adatto per introdurre leoni o elefanti…, alcune poetiche suggestioni del circo come momenti di **clownerie, giocoleria, mangiafuoco, trampolieri, equilibristi su biciclette monoruota o divertimento musicale**, potrebbero certamente dare quel tocco di “romantica follia” che certamente resterebbe nei ricordi dei vostri ospiti. Non esitate a chiamarci per eventuali consigli in merito!

Colore come tema di nozze
-------------------------

Le idee collegate al colore, come tema per un matrimonio, possono tradursi sia in determinati colori scelti in modo mirato come dominante per tutta la festa o per caratterizzare ognuno dei diversi momenti, sia come originale esplosione di colori, lì dove la tradizione vede la netta prevalenza del bianco o comunque del monocromatico. E se invece gli sposi volessero una festa davvero multicolore? A voi la scelta, anzi: la mazzetta [Pantone®](https://www.pantone.com/eu/it/products/color-of-the-year/formula-guide-limited-edition-pantone-color-of-the-year-2022)!

![Idea matrimonio tema frutta e colori](https://www.daeventpuglia.it/wp-content/uploads/2020/05/Idea-matrimonio-tema-frutta-tipica.jpg "Idea matrimonio tema frutta tipica")

Idee Matrimonio a tema Country (chic)
-------------------------------------

Ormai, in sempre più luoghi del mondo, sta viaggiando veloce lo stile country chic delle masserie pugliesi: luminarie da sagra di paese, auto d’epoca, ma anche mitiche Vespa a due e tre ruote, o van Volkswagen anni ’70, pizzica e tamburelli, bancarelle in legno per antipasti e dolci.

Questo tema può essere perfetto sia per **destination wedding di sposi stranieri in Puglia**, sia se siete pugliesi e avete sempre sognato **come location una masseria antica**, quindi naturalmente vocata a interpretare questo stile, ancor più se per esempio ospiterete **molti invitati da fuori** e quindi questa si rivela un’occasione unica per far loro **scoprire quel mondo pugliese antico di uno o due secoli fa**!! [**Date un’occhiata qui**](https://www.daeventpuglia.it/puglia-best-destination-wedding-in-italia/).

Matrimonio a tema Disney
------------------------

Sia se entrambi amate profondamente i **personaggi storici del mondo di Walt Disney del secolo scorso**, oppure quelli più recenti del **cinema di animazione degli ultimi 20/30 anni** in cui probabilmente siete cresciuti con intere collezioni di DVD, sono tante le idee di tema di matrimonio che da questo mondo possono scaturire. E ciò vale per un singolo personaggio attorno al quale incentrare tutta la festa, oppure per fare del vostro matrimonio un viaggio fra tante diverse storie. Buona ispirazione e buon divertimento!

### Il tema Dolcezza

Proprio come quando in profumeria si entra e si cominciano a provare tanti diversi profumi “dolci”, scoprendo di esserne decisamente affascinati (**vaniglia, cioccolato, cannella, rosa, mughetto**…), allo stesso modo un matrimonio a tema Dolcezza, può trasformarsi in un’esperienza davvero particolare e multisensoriale per i vostri ospiti, con la **“dolce” complicità di chef particolarmente abili a creare meraviglie di zucchero e non solo**.

### Matrimonio a tema Esotico

Se la vostra fantasia è tale da accettare la sfida di **catapultare i vostri ospiti da un’altra parte del mondo** pur restando in Puglia, allora il matrimonio a tema esotico potrebbe essere la scintilla che accenderà tante idee, considerando che potreste creare delle **ambientazioni in stile Brasile o Cuba**, oppure da **party a Miami in Florida** o da **Mille e una notte con danza del ventre** e altre danze orientali, oppure da villaggio africano con tanto di percussioni poliritmiche. Non dovete far altro che chiedere… Come hanno fatto loro.

> Un mix perfetto di adrenalina e divertimento. Il nostro WEDDING POOL PARTY in stile Miami è stato fantastico e indimenticabile anche grazie a lui. I nostri gusti musicali combaciavano perfettamente con ciò che lui ama. Grande Danny DJ!  
> (Nicola & Arianna sposi @Tenuta Pinto, Mola di Bari)

![Idee tema matrimonio fantasy](https://www.daeventpuglia.it/wp-content/uploads/2020/05/Idee-tema-matrimonio-fantasy.jpg "Idee tema matrimonio fantasy")

Il mondo del Fantasy in una festa di nozze?
-------------------------------------------

Ebbene sì: non si può non tenere conto di **uno dei fenomeni più dirompenti degli ultimi vent’anni** e allora perché dover tenere a freno la fantasia proprio nel giorno più bello? Come detto in apertura, qui ci limitiamo a lanciarvi uno spunto, a voi – se l’argomento vi stimola – farlo diventare il tema della vostra festa di matrimonio.

Filosofia può essere un tema per il matrimonio??
------------------------------------------------

Ancora una volta ripetiamo la premessa di questo articolo: aiutarvi a **sviluppare idee per andare veramente oltre**. Per cui, se vorrete, potrete anche “limitarvi” ad assegnare il **nome di un grande filosofo a ciascun tavolo**. Ma le idee possono anche essere altre: tipo **ingaggiare un attore professionista**, oppure un vostro invitato con le giuste capacità, per **lanciare pillole di filosofia durante il banchetto**. Pensate che non possa funzionare? Leggete qui come la pensava, a riguardo, Socrate.

> “Tu sposati e… se trovi una buona moglie sarai felice; se ne trovi una cattiva, diventerai filosofo.”

Matrimonio a tema Fiori
-----------------------

Anche qui, cari futuri sposi, non ci stiamo limitando alla semplice **denominazione dei tavoli “Ciclamino, rosa, orchidea, ecc ecc..”**. Parliamo di una vera e propria **esplosione di arte floreale** nella decorazione, ma anche di **buffet con fiori edibili**, oppure di **scegliere una tipologia molto in voga, come ad esempio la lavanda**, e farla diventare protagonista spettacolare della festa. Com’era: “Ditelo con i fiori?”

![Idea torta per tema matrimonio fiori](https://www.daeventpuglia.it/wp-content/uploads/2020/05/Idea-tema-matrimonio-fiori.jpg "Idea tema matrimonio fiori")

Festa di matrimonio con tema Fumetto o Fumetti
----------------------------------------------

Come detto per gli amanti del mondo Disney, sia che siate particolarmente legati a un **singolo fumetto**, sia che in generale amiate il **mondo dei fumetti classici** e/o di quelli **moderni**, o anche le **graphic novel**, da qui possono venire fuori **idee veramente originali** per rendere unica e irripetibile la vostra festa!!

Fare del vostro Hobby il tema della festa di nozze
--------------------------------------------------

Il giorno del matrimonio può anche essere caratterizzato da un omaggio a quello che nella vita amate di più: **una passione, un interesse particolare o un vero e proprio hobby**. L’idea può essere ad esempio quella di connotare uno o più momenti della festa con un momento dedicato a quest’altro amore della vostra vita, soprattutto nel caso vi accomuni da quando vi siete conosciuti. Lasciamo a voi il come svilupparla…

Libri e letteratura
-------------------

C’è un libro che vi ha proprio cambiato la vita? Oppure sono tanti i libri che, giorno dopo giorno, hanno contribuito in modo significativo a essere quello che siete oggi? Perché allora non farne il tema del vostro matrimonio? Non temete di sembrare troppo sapientoni o letterati a tutti i costi, in fondo il consiglio su un buon libro non ha mai fatto male a nessuno!!!

Tema del Matrimonio Musicisti e Amore per la Musica
---------------------------------------------------

Se la musica è il vostro mondo, oltre ai **tavoli che potrebbero avere i 7 nomi delle note musicali** e poi quelli di **semibreve, croma, biscroma, semibiscroma, chiave di violino, contrappunto, piano, pianissimo, forte, fortissimo** e via dicendo…, un’altra idea per il tableau mariage potrebbe essere collegata alle vostre **canzoni preferite**, oppure ai **nomi degli strumenti musicali**, o dei **vostri cantanti o compositori preferiti**, o ancora **ogni tavolo potrebbe essere collegato a un ritmo o a uno stile musicale (swing, mambo, rumba, tango, ska, reggae….)** e ovviamente, in base al vostro genere più gradito, **scegliere anche i giusti musicisti per la parte live**!! Ecco un’altra testimonianza a riguardo.

> “Questo tema è stato scelto da due miei amici, che realmente vengono dal settore musica e spettacolo. All’interno della struttura tutto era collegato alla musica: c’erano spartiti tra i menu, tableau mariage con generi musicali e strumenti disseminati nella sala… Ogni tavolo aveva un genere musicale diverso e la cosa più divertente è stata quella di vedere il tavolo Tecno per gli amici e il tavolo “Anni ‘60” per i nonni. L’aspetto musicale non aveva grandi richieste e limiti, anzi, l’unica nota sulla scheda era: ‘Danny, hai carta bianca, divertiti!”

Matrimonio ispirato alla Natura
-------------------------------

Per sposi molto green o a vario titolo amanti della natura, quindi di **alberi, animali, piante e mondo marino**, questo spunto può portarli a organizzare una festa davvero “alternativa” in cui possono essere elementi diversi a creare quella suggestione di natura, a cominciare ovviamente – ad esempio – per i vari momenti della festa a **proporre suoni reali della natura**, oltre che a prediligere **decorazioni, cibo e aromi/profumi molto naturali**.

Idea Matrimonio in stile October fest (ovvero… “festa della birra”)
-------------------------------------------------------------------

Quello della birra è indubbiamente un mondo che, pur se di origine esotica, negli ultimi vent’anni si è evoluto (anche da noi) in modo così particolare, da creare quasi un universo parallelo: tra **birre artigianali**, **birre alle essenze naturali più ricercate** e ogni altro tipo di variazione sul tema, possiamo immaginare una festa di nozze che ad esempio prenda spunto dalle **feste medievali del nord Europa**, oppure che permetta agli ospiti di **scoprire le più incredibili innovazioni attorno a questa bevanda non certo usuale per un matrimonio**.

Pianeti, stelle e spazio… per un tema di matrimonio galattico
-------------------------------------------------------------

Oltre al caso di matrimonio tra ingegneri aerospaziali, questo possibile tema per le nozze, può portare a tanti diversi sviluppi (non ultimo: il **finire la festa a osservare le stelle**!!) in base all’effettiva **cultura e interesse degli sposi per questo mondo sopra le nostre teste**, per cui potrebbe fare del vostro matrimonio quello più astronomico o spaziale di sempre!!

Matrimonio a tema pietre preziose e minerali
--------------------------------------------

Altro mondo ricco di interesse, cultura e suggestioni, è quello delle pietre preziose o dei minerali, che ben si presta a **qualunque sviluppo decorativo**, sia nel caso di scelta mono-materiale che nel **“viaggio” tra diverse tipologie** e quindi anche relative **sfumature di colore**, per impreziosire e rendere unica la vostra festa.

La professione di uno o di entrambi gli sposi, presa a tema del matrimonio
--------------------------------------------------------------------------

Ci sono professioni così particolari, ricche di fascino o comunque caratterizzanti la vita di una persona, per cui alcune originali idee di tema del matrimonio, possono anche nascere da un’**interpretazione sia giocosa che più seriosa, ma sempre suggestiva, della “tradizione di famiglia”**. A puro titolo di esempio immaginate un matrimonio in cui uno o entrambi gli sposi fossero panettieri – oppure pasticceri – e decidessero di creare qualcosa di unico e indimenticabile che i loro ospiti gusterebbero solo in quella particolare e unica occasione.

Matrimonio a tema Proverbi
--------------------------

Proprio perché il matrimonio è quanto di più ancestrale nella vita di una persona, potrebbe non essere un’idea banale quella di divertirsi a riscoprire **proverbi e detti tipici della propria terra**, per connotare la festa e renderla un po’ più ricca – diciamo così – di **saggezza popolare**. Poi, come abbiamo detto finora, questo è solo lo spunto di partenza, ma gli sviluppi possono essere davvero tanti in base all’estro e al gusto degli sposi!!

> Come si dice… “Moglie e buoi dei paesi tuoi.”  
> Oppure era “Dio li fa e poi li accoppia”??

Matrimonio Rock
---------------

A questo riguardo si pone subito un altro dilemma: ma se gli sposi sono proprio due tipi rock, sarà **più rock sconvolgere gli invitati con un matrimonio iper classico con pochi e discreti dettagli o momenti rock**, oppure **essere rock dall’inizio alla fine della festa**? A voi la scelta!! Loro hanno fatto così:

> Ma avete mai ascoltato Limp Bizkit, Deftones, Incubus, P.o.d. e tanto tanto Rock’n’roll a un matrimonio? Danny Dj ha saputo soddisfare le nostre “difficilissime” pretese musicali in modo fantastico. Davvero è riuscito con incredibile maestria a coinvolgere TUTTI gli invitati in balli sfrenati, svariando anche con il suo originalissimo repertorio. Ha reso il nostro matrimonio una FESTA per tutti. Grazie di cuore!  
> (Michele & Francesca sposi@Tenuta Montevitolo, Andria (BT) > Tema: Musica – Rock & Roll!)

Matrimonio Romantico
--------------------

Qui il discorso si fa veramente difficile: per il semplice fatto che “romantico” per alcune coppie può voler dire il **marmo, con i drappeggi, le candele, la musica di un violino**, per altre una situazione altamente “da favola in un mondo incantato” dove a farla da padrona è soprattutto la **natura più selvaggia e incontaminata**, come può ad esempio essere anche una cerimonia a piedi nudi sull’erba. Allora “il segreto” per gli sposi può essere semplicemente: mettere nero su bianco un po’ di immagini su cosa per loro può essere veramente “romantico” e provare a inserirlo nella festa.

Matrimonio a tema Social media o web 3.0
----------------------------------------

Sulla strada diametralmente opposta a quella della riscoperta delle tradizioni, immaginiamo potrebbero esserci degli sposi a tal punto amanti delle nuove tecnologie da renderle protagoniste della loro festa. Chissà perché qualcosa ci dice che un’idea del genere non sia ancora diventata così trendy come Instagram, TikTok e social vari. Sarà per una questione di **connessione virtuale o connessione reale con i propri invitati**? Ma lasciamo a voi lo spunto in loading…

Sentimenti
----------

E qui arriviamo alle idee di tema di matrimonio che più possono prendere gli **sposi appassionati di psicologia**, di **esseri umani in generale** e di questioni appunto legate alla **vita di tutti i giorni**. Perché, e chi si occupa di vita reale lo sa, **rabbia, paura, invidia, gelosia, gioia, sorpresa, commozione** e tanti altri sentimenti, fanno parte del menu giornaliero di ogni persona e potrebbe essere niente male ricavarne un bel leitmotiv di matrimonio ad alta autenticità…

Serie Tv come tema di matrimonio
--------------------------------

In una lista di possibili idee da cui ricavare il proprio tema di matrimonio, non può mancare questo spunto qui. Perché ormai è tale la passione di molti per una o più Serie Tv che… magari ci state già pensando, vero?

Matrimonio in spiaggia
----------------------

Per questa idea di tema, o di vera e propria ambientazione, se parliamo di Puglia è utile fare una premessa: **in primavera o a settembre/ottobre sarà certamente più semplice trovare una location disponibile per un matrimonio in spiaggia**, un bel po’ più complicato potrebbe essere riuscirci da giugno ad agosto, considerato l’elevato affollamento generale delle spiagge. Ma, di sicuro, potrebbe venirne fuori un’idea suggestiva…

![Matrimonio tema spiaggia](https://www.daeventpuglia.it/wp-content/uploads/2020/05/Matrimonio-tema-spiaggia.jpg "Matrimonio tema spiaggia")

Sport & fitness possono essere un tema di nozze?
------------------------------------------------

Qui, specie se parliamo di Puglia e di banchetti di nozze decisamente impegnativi…, probabilmente sarà **una sfida solo per i più folli** poter scegliere come tema del proprio matrimonio lo Sport o il fitness, ma sappiate che vi apprezziamo fin da ora anche solo se troverete un qualunque modo per provarci o anche riuscirci!!

Matrimonio a tema Storytelling
------------------------------

Anche questa è una tradizione decisamente del nord Europa, in cui praticamente **da ogni tavolo parte un discorso che spesso si trasforma in un vero e proprio racconto** incentrato su entrambi o uno a turno degli sposi. Di certo può essere un tema molto stimolante, se ad esempio sapete già di avere degli **invitati molto creativi, che potranno raccontarne di storie**!!

Viaggi
------

Ed ecco il super classico che però non tramonta mai, anche perché i viaggi non sono mai gli stessi (o quasi :))  
**Mappe, cartine, vecchi bauli**, sono solo alcuni degli elementi decorativi scelti dagli sposi per un matrimonio a tema viaggio. A volte questa scelta, per gli sposi più creativi e portati al ballo, si traduce anche in una **rassegna di tutte le danze dal mondo** nel corso della festa! Proprio come raccontato in questa testimonianza da Danny Howen.

> “Nel caso di richiesta sul tema Viaggio ho curato personalmente la musica d’ascolto fin dall’aperitivo. Ritmi e suoni da ogni parte del mondo, selezionando della bossa nova, Jazz, soul, Afro, world music, fino alla musica italiana leggera. Un vero e proprio viaggio musicale che ha proiettato gli ospiti in una atmosfera piacevole ed elegante.”

Matrimonio di Vino
------------------

Almeno come “par condicio”, avendo proposto il tema birra, dalle Nozze di Cana in poi il vino è certamente un **elemento non casuale in un banchetto nuziale**, e ancor più **la Puglia non è certo una terra banale** da questo punto di vista. Per cui, sposi enologi o aspiranti sommelier, non abbiate paura a esplorare questo tema di matrimonio, specie se doveste fissare la data delle nozze in un periodo particolare dell’anno (es. quello del vino novello?) oppure in generale per un **viaggio di scoperta consapevole nella ricchezza enologica di uno specifico territorio**.

![Sposa in stile matrimonio vintage](https://www.daeventpuglia.it/wp-content/uploads/2020/05/Sposa-in-stile-matrimonio-vintage.jpg "Sposa in stile matrimonio vintage")

Festa di Matrimonio in stile Vintage
------------------------------------

Quello che conta nel caso vi attragga lo stile vintage è soprattutto il **dress code**! Nonostante sia decisivo l’apporto della **location** e delle **decorazioni**, per ottenere un vero e proprio **effetto “anticato”** bisognerà partire proprio dal **look degli sposi**. **Velo a bandana, abiti da sposa con frange e pizzo color champagne per la sposa, bretelle, papillon e cappello di paglia per lo sposo**: a voi la scelta! Il nostro DJ consiglia:

> “Vintage? Allora Motown & ’70 ‘80! Dalla musica d’ascolto durante l’aperitivo con The Temptation, Marvin Gaye, Stevie Wonder… al divertimento in sala con Bee Gees, Chic, Queen: è stato un vero viaggio nel tempo fino al momento del Wedding Party. Dopo la torta nuziale il vintage ha lasciato spazio alla musica happy a 360 gradi, spaziando dai tormentoni italiani fino alle hit anni ’90…”

Già deciso il tema?


-----------------------

Organizzeremo un matrimonio con musica e spettacolo su misura.

[Contattami](http://www.daeventpuglia.it/index.php/contatti/)
