---
id: 1358
title: 'Le tue nozze con i musicisti giusti: come scegliere la musica dal vivo &#8211; live band o singoli strumentisti &#8211; per il tuo matrimonio'
# subtitle: ''
# occhiello: ''
author:
  - id: 2
    name: Daevent
date: 2021-07-09T13:23:54

# location:
#   
#   
#   - id: null
#     name: null
#     slug: null
#   
modified: 2021-07-09T13:34:27
slug: come-scegliere-musica-dal-vivo-live-band-e-strumentisti-matrimonio
type: post
featured: false
format: standard
preview: '  '
category:
  - name: Consigli musica matrimonio
    slug: consigli-musica-matrimonio
featured_image: 
  - id: 1363
    title: Musicisti per matrimonio in Puglia
    src: https://www.daeventpuglia.it/wp-content/uploads/2021/07/Musicisti-per-matrimonio-in-Puglia-300x200.jpg
    thumbnail: https://www.daeventpuglia.it/wp-content/uploads/2021/07/Musicisti-per-matrimonio-in-Puglia-150x150.jpg

---

Convolare a giuste nozze con il giusto sound, creato da musicisti che possono rendere unico il tuo matrimonio
-------------------------------------------------------------------------------------------------------------

Con questo articolo cerchiamo di aiutarti a sciogliere eventuali dubbi per arrivare alla migliore scelta possibile di **musicisti e strumenti per la musica dal vivo al tuo matrimonio**.

> “Noi vorremmo un sax nell’aperitivo, qualcosa che va in crescendo (movimentando) nella parte dei balli finali, magari una vocalist femminile, una percussione, una batteria qualcosa così insomma…”

In molti casi la richiesta iniziale degli sposi sui musicisti da scegliere per il loro matrimonio non offre molte più indicazioni di queste.

Il primo consiglio per scegliere i musicisti giusti per il tuo matrimonio
-------------------------------------------------------------------------

Come abbiamo più volte detto e scritto in questo sito, quello che consigliamo è intanto di **guardare un po’ di video**, almeno per farsi un’idea di cioè che si sta cercando e di ciò che invece si vuole evitare. Poi, chiaro, non tutti sono esperti di musica e più di una coppia di sposi preferisce farsi proprio portare per mano nella scelta della soluzione giusta.

Musicisti live e poi Dj set?
----------------------------

Ad esempio, se l’idea è di far comunque culminare la festa con un Dj che porta in pista gli sposi insieme a tutti gli invitati alle nozze, dal Dj stesso possono arrivare utili indicazioni sui **musicisti con cui collabora volentieri nei** **matrimoni.** Gli sposi possono ad esempio avere in mente singoli strumenti, che vedrebbero bene alla loro festa: **violino, sax, clarinetto, tromba, percussioni o altro**. Il nostro compito, come quello di un attento chef, è quello di consigliare le sinergie e gli **abbinamenti musicali migliori**.

### Voce, sax, percussionisti o cosa?

Un altro aspetto è se date maggior importanza all’impatto emozionale, ad esempio di una **voce, femminile o maschile, bianca o nera**, magari accompagnata da **sax** e **pianoforte**, o all’energia pura di uno spettacolare **set di percussioni**.

In un matrimonio i musicisti possono appunto essere scelti singolarmente, proprio in base agli strumenti e agli stili che preferite, oppure potete puntare su una band già decisamente affermata e con un proprio stile inconfondibile, che caratterizzerà in modo indelebile la festa di nozze. A voi la scelta.

Musicisti per matrimonio, una prima scelta da considerare…
----------------------------------------------------------

Ecco: possiamo dire che la scelta tra **live band** già ben assortita o **singoli special Guest** bravissimi sia nella performance “one man show” che nell’interazione con gli altri strumentisti è un primo possibile bivio. Un po’ come scegliere se ordinare à la carte, oppure preferire un menu già organizzato. Anche se è vero che in alcuni casi gli sposi hanno scelto anche una **band nell’aperitivo** e uno special **Guest vocalist in apertura di dj set**.

In questo caso, ad esempio, così come si aggiunge un grande vino a un’ottima cena, si può optare per quel tocco in più di spettacolo, emozione e coinvolgimento che un **cantante di colore** può certamente garantire, aggiungendosi ad esempio come special Guest a un **trio con vocalist femminile, sax e pianoforte**.

Altrimenti ci sono **band di musicisti** con una precisa impronta e un **repertorio consolidato**, in cui potete apprezzare ed esaltare anche i singoli **strumentisti al sax, clarinetto, tromba, contrabbasso, batteria**, ecc ecc..

I musicisti e la musica dal vivo per i diversi momenti del matrimonio
---------------------------------------------------------------------

Sui **musicisti per l’aperitivo** possono essere molto diversi i gusti degli sposi. C’è chi, come nell’esempio a inizio articolo, vede bene **un sax**. Chi invece decide di accogliere gli invitati al proprio matrimonio con un **momento musicale già più scenico**, quale quello di un **trio o quartetto swing**, o di altri gruppi scelti appunto per dare una prima nota di divertimento e coinvolgimento già a inizio festa di nozze.

Musica d’ascolto per quando si è a tavola?
------------------------------------------

Anche durante il **pranzo o la cena di nozze** possono essere svariate le possibilità: dall’atmosfera tranquilla, con buona musica d’ascolto studiata per poi spostare l’apice della festa al **dopo buffet**, ai primi interventi di musicisti live che invitano gli ospiti a ballare tra una portata e l’altra.

Musica dal vivo taglio della torta
----------------------------------

Il taglio della torta e la parte subito seguente sono altri momenti particolari, che possono essere sia sottolineate da particolari scelte del Dj, ma al tempo stesso possono dare il via a momenti musicali e di spettacolo molto vari e suggestivi.

A livello puramente pratico e logistico, soprattutto nel caso di una **live band di 4 o più elementi**, è consigliabile prevedere uno spazio e un tempo ad hoc per la loro esibizione, evitando magari di doverlo “spezzettare” se sono previsti spostamenti da una zona all’altra della location.

Gruppi live in acustico
-----------------------

Un’altra sorprendente soluzione di intrattenimento musicale, anche estemporaneo e senza il problema dei collegamenti elettrici, sono le esibizioni in acustico. Quartetti swing, arpa e/o archi, percussioni afro, [**gruppi di pizzica**](https://www.daeventpuglia.it/portfolio-items/spettacolo-pizzica-e-danze-popolari-con-gruppo-musicale-e-ballerini/) e altre musiche popolari, ad esempio con tamburelli e fisarmonica, sono solo alcuni dei possibili esempi.

Durata di ciascun momento musicale del matrimonio
-------------------------------------------------

In un’organizzazione professionale dei momenti della festa e in particolare lì dove si prevedono più performance artistiche, il perfetto coordinamento tra il servizio della sala e la direzione artistica/musicale dell’evento, che Daevent cura in ogni dettaglio, sono un indubbio vantaggio per tenere sempre viva l’attenzione degli invitati, rendendo la festa di nozze una continua sorpresa.

DJ
--

divertirsi con eleganza

### [Approfondisci](https://www.daeventpuglia.it/portfolio-items/dj-per-matrimoni-in-puglia/)

Animazione
----------

balli di gruppo e danze dal mondo

[Approfondisci](https://www.daeventpuglia.it/portfolio-items/proposte-animazione-balli-di-gruppo-matrimonio/)

Gruppi Live
-----------

piccole e grandi formazioni, voci black

### [Approfondisci](https://www.daeventpuglia.it/portfolio-items/gruppi-musicali-per-matrimonio/)

Vocalist
--------

qui, le migliori voice performers

### [Approfondisci](https://www.daeventpuglia.it/portfolio-items/vocalist-e-cantanti-per-matrimoni/)

Percussionisti e Spettacoli
---------------------------

stupisci i tuoi ospiti

### [Approfondisci](https://www.daeventpuglia.it/categoria_portfolio/danze-dal-mondo/)

Violino, Sax & Showman
----------------------

per un evento esclusivo

### [Approfondisci](https://www.daeventpuglia.it/categoria_portfolio/intrattenimento-musicale/)

Ecco nello specifico alcune delle nostre altamente selezionate proposte di musicisti.

Percussionisti per il vostro matrimonio
---------------------------------------

[![Ugo Custodero percussionista matrimoni Puglia](https://www.daeventpuglia.it/wp-content/uploads/2020/10/Ugo-Custodero-percussionista-matrimoni-Puglia-600x400.jpg)](https://www.daeventpuglia.it/wp-content/uploads/2020/10/Ugo-Custodero-percussionista-matrimoni-Puglia.jpg)Le proposte di Daevent in fatto di percussionisti per l’animazione musicale di una festa di nozze, sono ricche e molto variegate. Potete infatti scegliere un [**fantasioso percussionista**](https://www.daeventpuglia.it/portfolio-items/percussionista-afro-e-ritmi-latini/) in grado di spostarsi tra l’Africa e i rimi latini. Oppure, se amate il samba e le atmosfere del Carnevale di Rio de Janeiro, la vostra festa di matrimonio può essere impreziosita da un [**percussionista brasiliano**](https://www.daeventpuglia.it/portfolio-items/percussionista-brasiliano-per-matrimonio/). Ugualmente, se il vostro cuore batte al ritmo di salsa e bachata, prenotate subito il vostro [**percussionista e cantante cubano**](https://www.daeventpuglia.it/portfolio-items/percussionista-e-cantante-cubano-per-matrimoni/) che farà vibrare il vostro matrimonio con i ritmi del Caribe.

Romantico, classico, epico… sorprendente: il violino nei matrimoni firmati Daevent
----------------------------------------------------------------------------------

Quale strumento, meglio di un violino, può esprimere tutto il romanticismo di una festa di matrimonio? Certo, ma se [**date un’occhiata ai nostri violinisti**](https://www.daeventpuglia.it/portfolio-items/violinista-per-matrimonio/), scoprirete una versatilità e un’intraprendenza attraverso stili diversi che vi lascerà davvero senza fiato.

Il sax per il tuo matrimonio: massima versatilità dall’aperitivo al dj set finale
---------------------------------------------------------------------------------

Uno strumento popolare, versatile e attraente come il sax (soprattutto contralto, tenore o soprano, mentre il baritono è più da big band jazz o funky), è solitamente una presenza costante nelle feste di matrimonio. Il bello dei [**sassofonisti selezionati da Daevent**](https://www.daeventpuglia.it/portfolio-items/sax-per-matrimonio/) è la loro capacità di adattarsi perfettamente al momento: dalla discreta ma gradevole atmosfera dell’aperitivo, fino all’energia tutta sprigionata nel live in trio o durante il Dj set.

I suoni di Cuba vanno a nozze con la tua festa: trombettista e cantante cubano per il tuo matrimonio
----------------------------------------------------------------------------------------------------

C’è chi ha il mal d’Africa, chi ama il romanticismo francese, chi il rock inglese o il jazz americano e chi non sa vivere senza **mambo, salsa, bachata o tutti gli altri ritmi di Cuba**. Se fate parte di questa categoria, date un’occhiata ai nostri [**trombettisti e cantanti cubani**](https://www.daeventpuglia.it/portfolio-items/trombettista-e-cantante-cubano-per-matrimonio/)!!

Le band per matrimonio, avete solo l’imbarazzo della scelta
-----------------------------------------------------------

In anni e anni di musica ed eventi, l’esperienza Daevent in particolare nei matrimoni da un capo all’altro della Puglia, ha selezionato delle proposte di **band, gruppi musicali, piccole e grandi formazioni di musica dal vivo**, grazie alle quali gli sposi saranno sempre e comunque in ottime mani. [**Scopritele qui**](https://www.daeventpuglia.it/portfolio-items/gruppi-musicali-per-matrimonio/).

Le nostre vocalist per le vostre nozze, un matrimonio ad alto impatto emotivo
-----------------------------------------------------------------------------

Se ritenete la voce femminile indispensabile per la vostra festa, Daevent ha già selezionato per voi sia delle artiste dalla grandissima esperienza nei più rinomati locali d’Italia e non solo, sia delle giovani e talentuose vocalist che presto faranno parlare di sé. Le trovate qui.

> [Vocalist e cantanti per matrimoni](https://www.daeventpuglia.it/portfolio-items/vocalist-e-cantanti-per-matrimoni/)

Dulcis in fundo… la voce nera, quel tocco di soul in più al vostro matrimonio
-----------------------------------------------------------------------------

Ne abbiamo già parlato in un articolo dedicato, ma lo ribadiamo ancora: se state cercando **un cantante di colore per il vostro matrimonio in Puglia**, siete nella pagina giusta. [**Cliccate qui**](https://www.daeventpuglia.it/cantante-di-colore-matrimonio-con-trio-voce-femminile-piano-sax/) per scoprire da vicino le nostre grandi voci americane e internazionali in genere.

Altre idee musicali?


------------------------

Parliamone, ne faremo una festa coi fiocchi.

![Sposi Felici con daeventpuglia](https://www.daeventpuglia.it/wp-content/uploads/2020/04/fedi_smile.jpg "fedi_smile")

[Contattami](http://www.daeventpuglia.it/index.php/contatti/)
